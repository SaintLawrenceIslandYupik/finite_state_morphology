30
Qatelghiinkuk Amaankuk
íQatelghii tapgham qukaani mallungluni ayveghmeng neghumaluku sunanguq taana amaa. Kaalluni amaam qatelghii pimakanga, “Whangallu neqaghlanga. Igatapigtunga.” “Legan neghi. Uglaghllagtuq. Whanga-ngingaghma naangnnaanghitaqa.” Llaaghanwha amaallu neghumalghii. Iwemgaqun kepsughlutek neghlutek tapgham kelutanganilngughmun uusneghwaaghmun mayuumalghiik. Qaygeghsamek qatelghiim amaa pimakanga, “Whani yeqay meghnaaliltung. Wiin qavaaltung.” Llaaghanwha amaa aanghumalghii.
îTawani uusneghwaaghem qaayngani ingaghquusimalghiik. Qatelghii qavaghpenani teghhumaamalghii. Amaa qavaghyan whaa tungunghaqasan qatelghii nekevluni tamaani qemgughtimalghii ayveghem kuyapegaaneng. Qafsinat ayveghem kuyapegii nuuvulluki amaam paapgakun qilleghsi-makangi.
sEnkaam amaa taghsaamakaanga. Qatelghiim pimakanga, “Anguyaget sughuget whaa kaasaghtuungestaamiikung. Uusneghwaaghmun mayiigaqut. Whanga qimagnaqunga. Elpek saaqsin?” Amaa qaviinamaatkun nekefqaghlluni pangalegyalghiimi kelutmun uka tunganganeng kavleggalek. Naqam paapga aqniimaghmi. Amaa sumeghtaghaamalghii,
155
Qatelghiinkuk Amaankuk
“Seghleghhalekkaannaqaatnga anguyaget. Tuqunnaqaatnga. Awitwuwaqlu papemkun kiitegtaatnga. Sangami paapka aqnighaqa?” Amaa iwemgaqun qevuulluni qimakaq tuqunnayukangatni. Qimaguqestaghngaaghmi kinguminilnguq kavlek almesiqngiinaghyagu saama pekapigsami amaa sumeghtaghaamalghii, “Qaywaam tuqulanga.” Aghuliighutkelluku uteghmun qiivyalghiimi sughumeng esghaanneghituq. Katam taawa paapgakun qilleghlluteng qafsinat ayveghem kuyapegii. Amaa pimalghii, “Uguminaghnaghhalek qatelghiipenaaq pekaghtepigtaanga. Kergam taawa esghaqaghtekumken unguvallequten.”
íQatelghiim kiiwek kaallukek akimun ayuqelghiik maligsimakek iwemgam esnamun. Tawani esnami tepameng neghemsuglimi taglaamalghii esnam kelutanganun. Pengughaghhaghmun kaalluni tawani qavaghnaqsami iyegni nusugraghlukek saaghwmikun llilukek qavaamalghii. Taagken amaam ugumiyagulluku qatelghii tamaghhaani ivaghtaayaqenni. Qenwatlu naalkeqaghsimakanga. Qatelghii qavaghaqeftuq enngaatall umuluku naqam saaghwani iyek. Amaamtaghsaghpenaan iiskekqatelghiimtutmaghtaalukek qageghqughlukek unisimakanga. Kingunganeng amaam qatelghiim iwemgaqun qavagni nusuglukek taghtughyami iyegni tugunaqsaqegni aviituk. Katamnaalkumakekqageghqughlleraaghinaak. Qatelghii ayaaluni paneghluni tuqumalghii.
sQamagtuq.
The White Fox And The Wolf
i While the white fox was eating from a beached walrus he had found, a wolf came along. It said to the fox, “Can I eat too? I am really hungry.” The white fox said, “Go ahead and eat. There is a lot. I won’t finish it on my own.” So the wolf ate. They ate until they were full and they went up to a hill behind the spit. When they got to the top, the fox said to the wolf, “Let’s defínitely rest here. Let’s sleep.” The wolf agreed.
îThere on top of the hill, they lay down to sleep. But the fox stayed awake. When the wolf was deep in sleep, the fox stood up and gathered walms vertebrae. He got a few of them together and tied them to the wolf’s tail.
3Then he woke the wolf. The fox said, “Enemy raiders are now about to get to us! They are climbing the hill! I am going to run away. What are you going to do?” The wolf got up immediately and started running, and from behind him there was a lot of noise. His tail was also hurting. The wolf thought, “Oh my, the enemy is going to get to me! They are going to
156